---
Title: Projekt
Description: Projekt
Template: kmom
---

<h2>Projekt - new and upcoming Artist</h2>

<h3>Webbplats</h3>
Jag valde att skapa webbplats till en artist. Jag började från början och byggde upp mitt nya tema med hjälp av kursmomenten, jag anser att det är det enklaste sättet att påbörja en ny webbplats med en ren canvas och jag lär mig mycket genom repetition av de olika momenten. 

Samtliga bilder på webbplatsen är från bildtjänsten Unsplash.com. Jag valde bilder utifrån syftet av webbplatsen och färger och känsla i bilden. Bilderna är hanterade via Cimage för att skapa rätt storlek. Jag valde även att använda mig av en hero-bild som finns med på samtliga sidor.

Webbplatsen består utav tre sidor, home, events och about. I home presenteras låtar samt ett galleri av bilder, i events presenteras kommande event för artisten och about innehåller information om artisten samt en knapp till sidan för dokumentationen av design och typsnitt. 


<h3>Tema</h3>
När jag skapade mitt tema ville jag ha ett kreativt och färgrikt tema, därav valde jag Artisten som min kund då de ofta är kreativa och kan luta sig åt det extrema hållet. Jag hade i åtanke en utav webbplatserna jag analyserade under kmom06, vilket stod ut i färger och former och mitt mål var att skapa ett tema med färg och rörelse som fastnar på näthinnan.

För att skapa temat använder jag mig av SASS-moduler, vilket jag nämner i min dokumentation av design och typsnitt. Jag ville vara kreativ med färgpaletten och körde på en stabil bas med starka kompletterande färger, vilket jag tycker skapar spänning och nyfikenhet. 


<h3>Responsivitet och tillgänglighet</h3>
Under skapandet av webbplatsen hade jag responsiviteten i bakhuvudet och såg till att temat fungerar lika bra på den stora skärm som den lilla. Samtliga sidor har 100 i tillgänglighet enligt Lighthouse, både för desktop och mobile. Jag kollade även hur min publicerade sidas färgval är i Toptal - Colorblind Web Page Filter, vilket är intressant att se och något som kan vara bra att ha i åtanke vid skapande av en webbplats. 

För att skapa bra responsivitet använder jag mig av CSS-grid som jag anser är ett enkelt sätt att få en snygg layout oavsett storlek på skärmen. Jag använde mig av cimage och <picture>/srcset som också enkelt skapar en snygg layout för alla skärmar.


<h3>Mina egna tankar om projektet och kursen</h3>
Det här projektet var roligt och även utmanande. Det är roligt med projekt när vi får fria tyglar till att vara så kreativa vi vill, dock är det utmanande att bestämma sig för en design och veta åt vilket håll man ska gå. Det kan ta tid och projektet kan blir övermäktigt, men i mitt fall behöver jag först skissa ner hur jag vill ha sidan och försöka komma på en struktur och upplägg innan jag påbörjar skapandet för webbplatsen, och med en struktur så är det enklare att genomföra. Jag tycker det var ett rimligt projekt, jag behövde gå igenom tidigare kursmoment för att få alla olika ting på plats med SASS och typsnitt bl.a, men med repetition lär jag mig. 

Jag tycker det var en lärorik kurs, många nya begrepp för min del med Pico, SASS, github bl.a, men design är ett roligt ämne och användbarheten är minst lika viktig. Jag har lärt mig mycket och jag ger kursen en 7:a i betyg, hade gärna velat gå in djupare på alla filer som finns för vårt tema, det känns som många filer skrapar vi endast på ytan, men samtidigt förstår jag att det inte finns all tid i världen och ni prioriterar såklart det som är viktigast för den här kursen. Som bevis för att jag utvecklats och lärt mig mycket under kursen är att jämföra projektet med min portfolio och inse skillnaden från portfolio till projekt, vilket är ett gott tecken! 

